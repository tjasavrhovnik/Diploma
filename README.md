# Diploma

Repozitorij vsebuje diplomsko delo z naslovom Fareyevo zaporedje in Riemannova hipoteza v 3. letniku smeri Matematika na FMF -- Univerza v Ljubljani.

Vsebina je razdeljena na tri poglavja: Fareyevo zaporedje, Fordovi krogi in Riemannova hipoteza. V poglavju o Fareyevem zaporedju je opisana motivacija za definicijo zaporedja, zgodovinsko ozadje in lastnosti zaporedja (Fareyeva soseda, medianta), ter izpeljana njegova asimptotièna dolžina. Sledi poglavje o Fordovih krogih, ki so v bijekciji s Fareyevim zaporedjem. Za Fordove kroge veljajo podobne lastnosti lastnostim Fareyevega zaporedja, le da jih prenesemo v jezik geometrije. Razložena je konstrukcija vseh Fordovih sosedov danega Fordovega kroga. Omenjene so posplošitve Fordovih krogov z drugaènimi polmeri ter Fordove krogle v treh dimenzijah. Predstavljena je tudi povezava z algebro in kompleksno analizo, saj že znano lastnost dokažemo še s pomoèjo delovanja grupe Mobiusovih transformacij na množico Fordovih krogov.
V tretjem poglavju se posvetimo Riemannovi hipotezi, znamenitemu še vedno nerešenemu matematiènemu problemu. Predstavljena je motivacija za postavitev hipoteze z zgodovinskim pregledom. Glavni izrek, ki ga dokažemo, poveže Fareyevo zaporedje z Riemannovo hipotezo, pred tem pa potrebujemo nekaj predpriprave z vpeljavo definicij in trditev.